{
  "id": "hindi_doc_9",
  "title": "marathi-mar.txt",
  "content": "कारल्याच बी पेर ग सुने, मग जा आपुल्या माहेरा\n1 .\nकारल्याच बी पेर ग सुने , मग जा आपुल्या माहेरा ,\nकारल्याच बी पेरल सासूबाई आता तरी जाऊ का माहेरा । ।\nकारल्याच वेल येऊ दे सुने मग जा आपुल्या माहेरा ,\nकारल्याचा वेल आला सासूबाई आता तरी जाऊ का माहेरा । ।\nकारल्याला कारल येऊ दे सुने मग जा आपुल्या माहेरा ,\nकारल्याला कारल आल सासूबाई आता तरी जाऊ का माहेरा । ।\nकारल्याची भाजी चीर ग सुने मग जा आपुल्या माहेरा ,\nकारल्याची भाजी चिरली सासूबाई आता तरी जाऊ का माहेरा । ।\nकारल्याची भाजी केली सासूबाई आता तरी जाऊ का माहेरा ,\nकारल्याची भाजी खा ग सुने मग जा आपुल्या माहेरा । ।\nकारल्याची भाजी खाल्ली सासूबाई आता तरी जाऊ का माहेरा ,\nकारल्याच उष्ट काढ ग सुने मग जा आपुल्या माहेरा । ।\nकारल्याची उष्ट काढल सासूबाई आता तरी जाऊ का माहेरा । ।\n2 .\nकारलीच बी पेर ग सूनबाई\nमग जा आपल्या माहेरा माहेरा\nकारल्याच बी पेरल हो सासूबाई\nआता तरी धाडाना , धाडाना\nकारल्याला पाणी घाल ग सूनबाई\nमग जा आपल्या माहेरा , माहेरा\nकारल्याला पाणी घातल हो सासूबाई\nआता तरी धाडाना , धाडाना\nकारल्याला बूड येऊ देग सूनबाई\nमग जा आपल्या माहेरा , माहेरा\nकारल्याला बूड आल हो सासूबाई\nआता तरी धाडाना , धाडाना\nकारल्याला मांडव घाल ग सूनबाई\nमग जा आपल्या माहेरा , माहेरा\nकारल्याला मांडव घातला हो सासूबाई\nआता तरी धाडाना , धाडाना\nकारल्याला फूल येऊ दे ग सूनबाई\nमग जा आपल्या माहेरा , माहेरा\nकारल्याला फूल आल हो सासूबाई\nआता तरी धाडाना , धाडाना\nकारल्याला कारल लागू दे ग सूनबाई\nमग जा आपल्या माहेरा , माहेरा\nकारल्याला कारल लागल हो सासूबाई\nआता तरी धाडाना , धाडाना\nकारल्याची भाजी कर ग सूनबाई\nमग जा आपल्या माहेरा , माहेरा\nकारल्याची भाजी केली हो सासूबाई\nआता तरी धाडाना , धाडाना\nकारल्याची भाजी खा ग सूनबाई\nमग जा आपल्या माहेरा , माहेरा\nकारल्याची भाजी खाल्ली हो सासूबाई\nआता तरी धाडाना , धाडाना\nभाजीचा गंज घास ग सूनबाई\nमग जा आपल्या माहेरा , माहेरा\nभाजीचा गंज घासला हो सासूबाई\nआता तरी धाडाना , धाडाना\nसासूबाई सासूबाई आता तरी धाडाना\nमला काय पुसते पूस जा आपल्या सासर्‍याला\nमांमाजी मांमाजी आता तरी धाडाना , धाडाना\nमला काय पुसतेस पूस जा आपल्या दिराला\nभाऊजी भाऊजी आता तरी धाडाना , धाडाना\nमला काय पुसतेस पूस जा आपल्या जावेला\nजाऊबाई जाऊबाई आता तरी धाडाना , धाडाना\nमला काय पुसतेस पूस जा आपल्या नंणदेला\nवन्स वन्स आता तरी धाडाना , धाडाना\nमला काय पुसतेस पूस जा आपल्या पतीला\nपतिराज पतिराज आता तरी धाडाना , धाडाना\nघेतळी चोळी लावली पाठी जाऊन बसली नदीच्या काठी\n\nझिम्मा\nरुणझूण पाखरा जा माझ्या माहिरा । । हू हू । ।\nतिथ घराचा दरवाजा । चंदनी लाकडाचा\nपेशवाई थाटाचा । त्यावरी बैस जा । । हू हू । ।\nमाझ्या माहिरा अंगणी । बघ फुलली निंबोणी\nगोडी दारात पुरवणी । त्यावरी बैस जा । । हू हू । ।\nमाझ्या माहिरीचा । त्यावरी बैस जा । । हू हू । ।\nमाझ्या माहिरीचा । झोपाळा आल्याड बांधियला\nफुलांनी गुंफियला । त्यावरी बैस जा । । हू हू । ।\nमाझ्या माहिरी मायबाई । डोळे लावुनी वाट पाही\nतिला खुशाली सांगाया जा । माझ्या माहिरी पाखरा जा । । हू हू । ।\n\nफुगडी 2\nफुगडी खेळतां खेळतां जमीन झाली काळी\nमाझ्याशी फुगडी खेळते लेकुरवाळी\n२ .\nलाही बाई लाही साळीची लाही\nमुक्यानं फुगडी खेळणं शोभत नाही\n३ .\nगणपतीच्या मागे उंदराची पिल्लं\nसगुणा म्हणते तींच माझी मुलं\n४ .\nपैंजण बाई पैंजण छुमछुम पैंजण\nमाझ्याशी फुगडी खेळते बुटबैंगण\n५ .\nखार बाई खार लोणच्याचा खार\nमाझ्याशी फुगडी खेळते नाजुक नार\n६ .\nआपण दोघी मैत्रिणी गळां घालूं वेढा\nगोड गोड बोलुं आपण साखरपेढा\n७ .\nबारा वाजले एक वाजला समोर पडली आहेत उष्टी\nनवरा आणि बायको बसून करताहेत गोष्टी .\n८ .\nतुझी माझी फुगडी किलवर ग\nसंभाळ अपुले बिलवर ग\n९ .\nआपण दोघी मैत्रिणी गळां घालूं मिठी\nगोड गोड बोलूं आपण साखरपिठी\n१० .\nनमस्कार करतें आशीर्वाद द्या\nलहान आहे सासूबाई संभाळून घ्या\n११ .\nफुगडी फुलेदार भाऊ शिलेदार\nनणंदा मोकाणी जावा कोल्हाटिणी .\n१२ .\nहरबर्‍याचं घाटं माज्या फुगडीला दाटं\nफुगडी पापा तेलणी चांफा ,\nसईची साडी राहिली घरीं ,\nबाप सोनारा नथ घडू दे ,\nनथीचा जोड सवती बोल ,\nसवत कां बोल ना ,\nयील मेल्या सांगीन त्येला , तुला ग मार दियाला ,\nबकर कापीन गांवाला , हरीख माज्या जीवाला\n१३ .\nघोडा घोडा एकीचा एकीचा\nपेठकरणी लेकीचा , लेकीचा\n१४ .\nअशी लेक गोरी , गोरी\nहळ्द लावा थोडी , थोडी\nहळदीचा उंडा , उंडा\nरेशमाचा गोंडा , गोंडा\nगोंड्यात होती काडी , काडी\nकाडीत होता रुपाया , रुपाया\nभाऊ माझा शिपाया , शिपाया .\n१५ .\nशिळ्या चुलीत चाफा चाफा\nनाव ठेवा गोपा , गोपा\nगोपा गेला ताकाला ताकाला\nविंचू लावला नाकाला\nविंचवाची झाली गुळवणी गुळवणी\nत्यांत माझी मिळवणी मिळवणी\nमिळवणीचा रहाट ग रहाट ग\nकोल्हापूरची पेठ ग पेठ ग\nपेठेला लागल्या शेंगा शेंगा\nअशी शेंग गोड ग गोड ग\nजिभेला उठला फोड ग फोड ग\nफोड कांही फुटेना फुटेना\nघरचा मामा उठेना उठेना\nघरचा मामा खैस ग खैस ग\nत्यान घेतली म्हैस ग म्हैस ग\n१६ .\nअरंडयावर करंडा करंडयावर मोर\nमाझ्यासंग फुगडी खेळती चंद्राची कोर\n१७ .\nओवा बाई ओवा रानोमळ ओवा\nमाझ्यासंग फुगडि खेळतो गणपतिबुवा\n१८ .\nआम्ही दोघी मैत्रिणी अट्टीच्या अट्टीच्या\nसाडया नेसू पट्टीच्या पट्टीच्या\n१९ .\nखोल खोल विहिरीला उंच उंच चिरे\nतुझी माझी फुगडी गरगर फिरे\n२० .\nआपण दोघी मैत्रिणी जोडीच्या जोडीच्या\nहातात पाटल्या तोडीच्या तोडीच्या\n२१ .\nचहा बाई चहा गवती चहा\nमाय लेकीच्या फुगडया पहा\n२२\nपहा तर पहा उठून जा\nआमच्या फुगडीला जागा द्या\n२३ .\nअक्कण माती चिक्कण माती पाय घसरला\nप्रेमाचा नवरा् शेला आणायला विसरला\n२४ .\nइकडून आली तार तिकडून तार\nभामाचा नवरा मामलेदार .\n२५ .\nतुझ्या घरी माझ्या घरी आहे बिंदली सरी\nफुगडी खेळताना बाई नको तालीवारी\n\nलग्नाची गाणी\nहळद\n1 .\nघाणा जी घातिला खंडीभर भाताचा\nघाणा जी घातिला खंडीभर भाताचा\nमांडव गोताचा दणका भारी\nघाणा जी घातिला खंडीभर भाताचा\nआधी मान देती कुंकवाला\nआधी मान देती हळदीला\n2 .\nघाणा भरीला । सवाखंडी सुपारी\nमांडवी व्यापारी । गणराज\nघाणा भरीला । सवा खंडी गहू\nनवर्या मुलीला गोत बहू । गणराज\nघाणा भरीला । सवा खंडी भाताचा\nनवरा मुलगा गोताचा । गणराज\nमांडवाच्या दारी । उभा गणपती\nनवर्या मुलाला गोत किती । गणराया\nमांडवाच्या दारी हळदीचे वाळवण\nनवर्या मुलाला केळवण । गणरायाला\nमांडवाच्या दारी । रोविल्या ग मेढी\nमूळ ग वर्हाडी । आंबाबाई\nमांडवाच्या दारी । कोण उभ्यान घास घेतो\nचहूकडे चित्त देतो । गणराज\nमांडवाच्या दारी । इथ तिथ रोवा\nलोडाला जागा ठेवा । माणसांच्या\nघाणा भरीला । सवा खंडी कणिक\nमांडवी माणीक । आंबाबाई\n3 .\nभवरीयो भवरीयो । परतुन जाई चवकियो\nभवरीयो राजाराणी । महादेवाच्या घरी यो\nपाटाच पाणी सारंगी जातो\nहळदीचा लोट पारवा पितो . . . . .\n4 .\nहळद लग्ना नंतर\nनवरी आहे गोरी तिला हळद लावली थोडी\nलेकीच्या करता जावयाची गोडी\nमाझी लेक आहे खडीसाखरेची पुडी\nजावयाचा मान एवढा केला कशासाठी\nलेकी राजबाई तुझ्या जीवासाठी\nमोहराची वाटी ठेवली बोहोल्याच्या कोना\nगोरेबाई माझी तुझ्या वराला दक्षिणा\nलक्ष्मी आली घरा आता तू जाऊ नको\nमाझ्या बाळराजाला अंतर देऊ नको\nलक्ष्मीबाई आली मागच्या दारान\nकडा उघडावी धाकटया दिरान\nलक्ष्मीबाई आली सई सांजच्या भरात\nकुंकवाची पुडी साक्ष ठेविली दारात\nपहिला दिवस पुसाव चांगला\nहिरव्या चोळीवर काढला बंगला\nदुसर्या दिवशी मित्र पुशी सोबत्याला\nका रे गडया पिवळा घरी राणीचा सोहळा\nतिसर्या दिवशी माय पुसे ब्राह्मणाला\nमुहूर्त चांगला हिरवी चोळी कामिनीला\nचवथ्या दिवशी घर गुलालांनी लाल\nपेटचा हा लाल त्याचे शांतीक झाल काल\nपाचव्या दिवशी लिंबा डाळिंबाची पाटी\nगोर्या राधिकेच्या जवळी बाळ निजे नवसाचा\nसातव्या दिवशी ब्राह्मणाला दिली गाय\nऐकते शांतीपाठ हरखून माय\nआठव्या दिवशी पत्र फुलार्याला धाडा\nगोर्या राधिकेला गुंफावा जाई तोडा\nनवव्या दिवशी शेजेला फुल दाट\nगोर्या राधिकेन केला हा थाटमाट\nदहाव्या दिवशी वाजती चौघडे\nबाई हशीत खुशीत निरोप माहेराला धाडे\nबहिणीच्या घरी भाऊ गेला लई दिसा\nहाती बेल तांब्या बहीण पुजिती तुळसा\nबहिणीच्या घरी भाऊ गेला लई दिसा\nसोनियाचा गोफ कमरी करदोडयाचा फासा\nबहिणीला भाऊ मोठा दुर्लभ वाटीयला\nसमया कारण भाऊ आला भेटायला\nबहीण भावंड आहेत समस्तला\nबहिणीची माया लई माझ्या ग बंधूला\nबहिणीच्या घरी भाऊ करतो देऊ देऊ\nबहिणीच्या आशीर्वादान माडी कळसाला जाऊ\nनको भावा म्हणू बहिणींनी नासल\nबहिणीच्या आशिर्वादे धनधान्य ते सायल\nबहिणीच्या आशिर्वादे भाऊ झालेत कुबेर\nचिरेबंदी वाडे बांधले चहुखोर\n5 .\nआंदण देई रे भाऊराया\nकाय देऊ ग बहिणी बया\nवासरासहित पाची गाया\nआंदण देई रे भाऊराया\nकाय देऊ ग बहिणी बया\nऊसा सहित पानमळा\nआंदण देई रे भाऊराया\nकाय देऊ ग बहिणी बया\nबहिण परिस लेकीची माया\nआंदण देई रे भाऊराया\n\nलग्नाची गाणी\n1 .\nविहीणबाईची करणी बघा मग बंधूला लेक मागा\nविहीण मागते थोड थोड नवर्या बाळाला कंठी तोड\nत्या ग कंठीच सोन फिक्क बंधु कंगण्या जोग रुप\nत्या ग कंगण्या पडल्या काळ्या बंधु आणा हो वेलबाळ्या\nवेलबाळ्याला बाजूबंद चोळी पातळ मला दंड\nत्या ग पातळाची निरी निरी रुतते माझे पोटी\nबंधू आणा हो लाल लाल दाटी\nलाल लाल दाटीचा पिवळा सर\nबंधु लावा वो वर भिंग\n2 .\nअहो अहो विहीणबाई\nआमचे मागणे काही नाही\nआमचे मागणे थोडे थोडे\nनवर्या मुलीला पैंजणतोडे\nपैंजण जोडव्यांची हौस फार\nनवर्या मुलीला चद्रहार\nचंद्रहाराची हौस मोठी\nनवर्या मुलीला चिंचपेटी\nचिंचपेटीला मोती थोडे\nनवर्या मुलीला हत्तीघोडे\nहत्तीघोडयावर बसती\nगावाकडे दोघे जाती\nआई पाहते खिडकीतून\nबाप पाहतो दारातून\nभाऊ पहातो ओटयावरुन\nहरणी गेली कडल्यातून\nज्याची होती त्यान नेली\nआमची माया वाया गेली\n3 .\nविहीणबाई , विहीणबाई , राग मनातला सोडा\nगोरी गोरी वरमाय\nतिचे नाजुक पिवळे पाय\nगव्हा तांदळान भरल्या कोठया\nखोबर्या नारळान मी भरीते ओटया\nखणा नारळान मी भरीते ओटया\nविहीणबाई राग मनातला सोडा\nजेवण झाल्यावर हात चोळते साखरीन\nदात कोरते लवंगान\nघंगाळी रुपये तुम्ही घाला\nविहीणबाई राग मनातला सोडा\nरेशमी पायघडयावरुन मिरवा\nविहीणबाई राग मनातला सोडा\nमोठया लोकांचा नवरदेव सासरी रुसला\nकंठी गोफासाठी जानोसी बसला\nनवरदेवाच्या जोरावर सवाष्णी मागती जानोसा\nचिरेबंदी वाडा त्यात जोडीनी हो बसा\n\n",
  "source": "Hindi-data-hub/odaigen_hindi_pre_trained_sp",
  "language": "hi",
  "metadata": {
    "file_name": "marathi-mar.txt",
    "content_length": 8418,
    "split": "train"
  }
}